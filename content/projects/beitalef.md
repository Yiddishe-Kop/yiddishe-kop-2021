---
title: בית אלף
description: בית אלף - בית היוצר לאות העברית, הינו פרוייקט טיפוגרפי עצמאי רחב היקף שנוסד ע״י האמן איתמר נתן. מטרת הפרוייקט, יצירת טיפוסי אות ופונטים חדשים בעברית, וכן שיחזור ודיגטציה לאותיות מדפוסים עתיקים ומכתבי יד וממקומות נוספים במהלך ההיסטוריה. תוך שימת דגש על עיצוב מוקפד, שיחזור מדוייק ומלוטש וברמה טכנולוגית גבוהה ביותר.
theme: '#99c01b'
color: '#042f36'
link: https://beitalef.com/
logo: /logos/beitalef.svg
image: https://beitalef.com/img/og-image.jpg
startedAt: 2018-06-01
completedAt: 2021-06-23
createdAt: 2021-06-23
---

### Musuem of Hebrew Typography

Read more in the [colophon](https://beitalef.com/%D7%94%D7%99%D7%A6%D7%99%D7%A8%D7%95%D7%AA/%D7%A7%D7%95%D7%9C%D7%95%D7%A4%D7%95%D7%A0%D7%98).

<div dir="rtl">

## פרוייקט בית אלף

בית אלף - בית היוצר לאות העברית, הינו פרוייקט טיפוגרפי עצמאי רחב היקף שנוסד ע״י האמן איתמר נתן. מטרת הפרוייקט, יצירת טיפוסי אות ופונטים חדשים בעברית, וכן שיחזור ודיגטציה לאותיות מדפוסים עתיקים ומכתבי יד וממקומות נוספים במהלך ההיסטוריה. תוך שימת דגש על עיצוב מוקפד, שיחזור מדוייק ומלוטש וברמה טכנולוגית גבוהה ביותר.

## אתר בית אלף

האתר שלפניכם, כפי שהנכם רואים אינו עוד אתר, אלא משכן דיגטלי לאותיות, מעון של כבוד לאותיות הקודש, המשמש גם כחנות אותיות דיגטלית לאמנים ולמעצבים ולכל אשר האותיות נוגעות בו. עוד בימי הבראשית של הפרוייקט ידעתי שהוא לא יושלם אם לא אשכן את האותיות בבית נאה ומכובד, באופן מסודר ונגיש לכלל הציבור. כתבתי ושירטטתי את התוכנית של האתר לפרטי פרטים, ולאחר מכן עיצבתי את עמודי הבית הזה. נגשתי למתכנתים ולבוני אתרים רבים, והוזלתי ממון רב אולם לא מצאתי את מבוקשי, לא מצאתי מישהו כלבבי.

עד שבורא עולם זימן והקרא לפני את ידידי האלוף, ברוך הכישרון, אשר ידיו רב לו במלאכת הקוד, הר״ר יהודה נויפלד שיחי׳, מפתח תוכנה ומתכנת בחסד עליון. שהבין את תוכניתי לאשורה ונתן את ליבו ודעתו להפיק את רצוני על הצד הטוב ביותר.

מתחילה בנינו את האתר על מערכת וורדפרס, אולם היות ויהודה העמיס על האתר שורות קוד שיש בהן כדי להגיע לירח ובחזרה, האתר לא סחב, מערכת הוורדפרס היתה צרה מלהכיל, היה זה כמו לשתול ברכב סובארו מנוע של מרצדס, האתר התנהל בעצליים וחווית המשתמש נפגמה, וכך לאחר שאתר היה כמעט גמור, קיבלנו יחד החלטה לבנות את כל האתר מחדש. לא לפני שאני מודיע ליהודה שכשם שקיבל שכר על הדרישה יקבל שכר על הפרישה....

וכך, יהודה שב, ישב ושקד על הענין וכתב את כל הקוד של האתר מאפס. בצורה מקצועית, מודלרית, מסודרת ומאורגנת - ומושלמת מאין כמוה.

לא קלה היתה המלאכה. אולם ההתממשקות של שנינו יחד בצירוף סייעתא דשמייא הולידה את הבית הזה שאתם רואים לפניכם. וזאת יש לדעת. מה שרואים משתמשי האתר, הוא רק קצה הקרחון מעבודת המתכנת, העבודה האמיתית היא בלב... מאחורי הקלעים, תחת מכסה המנוע של האתר.

בהמשך בעז״ה, גדול יהיה הבית הזה, עדיין לא סיימנו את תכנית האתר במלואה, יתווספו כאן תכנים ומוצרים נוספים, שהתכלית שלהם היא אחת: לשדרג את היצירות שלכם, ואת חווית היצירה שלכם. זה המוטו שלנו. היצירה שלך - שלך! אנו רק מספקים את חומרי הגלם הטובים ביותר.

עשינו כל מאמץ למקסם את חווית המשתמש באתר איש איש כפי רוחו, זאת הסיבה שהאתר מופיע בשלשה מצבי תצוגה, בהיר, כהה, וצבעוני. אין דרך אחת להציג אותיות, כל אחד ומה שנוגע בו.

בכדי להציג את הפונטים היה עלינו לבחור בפונט נייטרלי, ללא אופי אומנותי או אוריינטלי כלשהו לצורך כך בחרנו בפונט ׳אלמוני׳ על שלל משקליו, שעיצב ידידי המוכשר אברהם קורנפלד, טיפוגרף בחסד עליון, מייסד אתר אאא.

מכל מלמדי - השכלתי, במהלך הפרוייקט הרבתי לשוחח, להתייעץ וללבן ענינים עם חברים ואנשי מקצוע, ולכולם כמובן חלק בפרוייקט זה. אנו שואפים ללא הרף, לפתח ולשכלל הן את הפונטים והן את האתר, משכך אנו פתוחים לשמוע כל הצעת ייעול כלשהי, לתועלת כלל המשתמשים.

תודות
ראשית, תודה לבורא עולם, יוצר הכל שחלק מחכמתו לבשר ודם. על הזכות והיכולת ליצור ולחדש, ליזום ולעשות דברים נפלאים וליהנות בהם בני אדם.

תודה מיוחדת לרעיתי תהילה תחי' שאפשרה את מרחב הזמן הדרוש לפרוייקט זה.

תודה עצומה לכל השותפים לפרוייקט זה ביודעין ושלא ביודעין.

תודה למעצבי אותיות העבר ועוסקי במלאכת הדפוס על תרומתם האדירה לאוצרות העם היהודי · גיום לֶה בֶּה (גוילילמוס ליבי צרפתי) · משפחת בילפורטי, משפחת טוביינה והרב אליהו בן אמוזג - בעלי בתי הדפוס היהודיים בליוורנו · דניאל בומברגיני - המדפיס מונציה · משפחת שונצינו - מחולצי הדפוס באיטליה · ר' שמואל אבא ור' פינחס שפירא בעלי 'דפוס סלאוויטא' · גרשֹם כהן מדפיס הגדת פראג · דוד בן אברהם עמאר, בעל בית הדפוס בקזבלנקה · רפאל פרנק ואוטו ריהל · יעקב בן שלמה צרפתי סופר 'הגדת וולף' · שלמה בן-בויאעא, סופר "הכתר" מטבריה · יואל בן שמעון הסופר ואמן הגדות הפאר, איטליה - גרמניה · ועוד רבים וטובים לאורך ההיסטוריה.

תודה לידידי המעצבים המוכשרים, שנתנו את הארותיהם והערותיהם במהלך הפרוייקט. תודה רבה לספריה הלאומית בירושלים.

תודה מיוחדת לבית היוצר למעצבים - מכללת פרוג - לחיים וטובי דיקמן

חלק מן התמונות המופיעים בקטלוג, כמו גם מידע היסטורי רב, באדיבות ויקפדיה - האנציקלופדיה החופשית

תודה מיוחדת לידידי אברהם קורנפלד על הזכות והרשות להשתמש בפונט ׳אלמוני׳ במרחבי האתר.

וכמובן תודה רבה ועצומה לידידי יהודה נויפלד שבנה בפועל את האתר וכתב את הקוד של אתר בצורה מקצועית, מסודרת ומאורגנת, לא יכולתי למצוא מתכנת טוב ממנו לבניית פרוייקט מורכב זה. ויש לו חלק בלתי נפרד בפרוייקט ׳בית אלף׳.

</div>
